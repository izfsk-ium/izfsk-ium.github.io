---
uuid: "ec07d825-9c76-442d-85f5-7deaf5ab889a"
title: 旧式书信整理2
date: 2023-01-28
category: 整理
project: "旧式书信整理"
---

来源：《分类详注新尺牍大全》，袁韬壶 编著，群学出版社，1946 年，OCR + 整理，仅保留文本，简繁转换准确性存疑。

# 家书类

<br/>

## 祖谕孙<sub>（训勉学业规矩）</sub>

<br/>

某孙收阅[^1]。

昨接汝来信。知汝已于月之望日[^2]。进店学业[^3]。身体平安如常[^4]。深为可慰[^5]。惟汝学业伊始[^6]。诸宜勤慎从事[^7]。一切店规[^8]。均当恪守[^9]。凡事须听业师教训[^10]。店中诸位同事先生。及师兄等辈[^11]。应以恭敬和睦相待。晚间店务有暇[^12]。须随时学算习字[^13]。切不可怠惰疏忽[^14]。是为至要。余[^15]在家安好。汝父昨亦有安信[^16]寄来。拟下月初旬[^17]。方可回家云云[^18]。汝母及弟妹等[^19]亦各平顺。毋庸[^20]挂念。此付知之。

<span style="float:right">祖字</span>

<br/>

## 孙禀祖<sub>（禀告学业事）</sub>

<br/>

祖父大人钧鉴[^21]。

敬禀者[^22]。顷[^23]接来训。谨已读悉[^24]。并知大人福体康健[^25]。&nbsp;&nbsp;母亲及弟妹等。均各平安。不胜欣慰[^26]。&nbsp;&nbsp;父亲处今日亦寄去一禀。免在远地罣念[^27]。在店中。诸事自当勤慎。决不敢稍存怠忽。晚间遇公务[^28]闲暇时。字算两项[^29]。常在灯下练习[^30]。并蒙业师某先生随时指教[^31]。尤为可感[^32]。店中同事诸君。亦均肯照顾。叨益[^33]良多。一切之事。<span style="font-size:small">孙</span>当谨遵[^34]大人训谕而行。毋劳慈廑[^35]。余容后禀。专肃。敬请崇安。

<span style="float:right"><span style="font-size:small">孙儿</span>某某顿首</span>

<br/>

## 祖母谕孙<sub>（述近状）</sub>

<br/>

某某孙儿收读[^36]。

昨由邮局递[^37]来一信。并附家用洋拾元。均[^38]早收到。知汝在店安好。<span style="font-size:small">余</span>及汝母闻之。都觉安心[^39]。家乡百物昂贵[^40]。米珠薪桂[^41]。世境益[^42]觉艰难。持家[^43]正非易易。惟有量入为出[^44]。俭省[^45]度日而已。汝母病已步痊[^46]。胃口亦较前为佳[^47]。现仍医药调理[^48]。想不日即可痊愈[^49]。无庸挂虑[^50]。今年店中生意如何。想入冬以来。谅必渐有起色[^51]。汝在外一切冷热。切宜小心为要[^52]。余不多嘱。此复收目。

<span style="float:right">祖母字</span>

[^1]:
    阅音月，看也。言收看此信也。

[^2]:
    十五日谓之望。

[^3]:
    学生意谓之学业。

[^4]:
    如常，同于平时也。

[^5]:
    慰音尉，宽安也。

[^6]:
    伊始，起初也。

[^7]:
    言许多事体，都要勤俭谨慎也。

[^8]:
    店规，店中规矩也。

[^9]:
    恪音[??](./assets/140253.png)，恪守，谨守也。

[^10]:
    凡事，一切事体也。

[^11]:
    诸位，众位也。店中朋友，谓之同事。

[^12]:
    暇，空闲也。

[^13]:
    习常，学也。

[^14]:
    怠惰，不勤力也。疏忽，不谨慎也。

[^15]:
    余，我也。

[^16]:
    安信，平安家书也。

[^17]:
    初一至初十，谓之上旬。

[^18]:
    云云，犹云所话如此也。

[^19]:
    等，一切也。

[^20]:
    毋庸，不必也。

[^21]:
    钧，重也。系尊称之词，或用慈鉴膝前等字亦可。

[^22]:
    凡下辈致信于长辈，须用敬禀者三字，言恭敬禀告也。

[^23]:
    顷，即刻也。

[^24]:
    读悉，读知也。

[^25]:
    康，安也。健，强也。

[^26]:
    欣慰，言心中欢喜而宽安也。

[^27]:
    罣念，与挂念同。

[^28]:
    公务，事也。

[^29]:
    两项，两件之事也。

[^30]:
    练音理，学习也。

[^31]:
    指教，指示教导也。

[^32]:
    尤，更也。

[^33]:
    叨益，受其益处也。

[^34]:
    谨尊，敬依也。

[^35]:
    慈廑，仁慈之思念也。

[^36]:
    谓收此信而读之也。

[^37]:
    递，传送也。

[^38]:
    均，皆也。

[^39]:
    余，我也，觉，知及也。

[^40]:
    昂，高也。言家乡百种货物价目，高贵也。

[^41]:
    米如珠，柴如桂，喻柴米之价甚贵也。薪音新，柴也。

[^42]:
    益，更加也。

[^43]:
    持家，管理家务也。

[^44]:
    量，度也。言只可酌量所入之进款，为用出之数目也。

[^45]:
    俭省，不奢用妄费也。

[^46]:
    言病已逐步见痊也。

[^47]:
    言吃饭之胃口，亦比从前好些。

[^48]:
    现在仍旧请医服药，以调养其病也。

[^49]:
    不日，不多几日也病已退尽曰全愈。

[^50]:
    言不必挂念忧思也。

[^51]:
    起色，犹云生色也。

[^52]:
    诸，多也，宜，应当也。
