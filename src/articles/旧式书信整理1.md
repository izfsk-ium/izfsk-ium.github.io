---
uuid: "3b4b4117-f9bc-4a49-937b-5fefbfc12f9c"
title: 旧式书信整理1
date: 2023-01-25
category: 整理
project: "旧式书信整理"
---

来源：《分类详注新尺牍大全》，袁韬壶 编著，群学出版社，1946 年，OCR + 整理，仅保留文本，简繁转换准确性存疑。

# 学界类

## 贺友毕业

<br/>

某某仁兄伟[^伟]鉴。

正怀[^怀]旧雨[^旧雨]。忽观朵云[^朵云]。不觉喜从天外飞来。迨启[^启]封展视。知此次贵校毕业考试。
阁下果居最优等之列。[^0]令人可钦可慕。素仰阁下才识优[^优]长。品性醕纯[^醕纯]。将来对于教育前途。定可增[^增]进无穷幸福。而此时之实至[^至]名归。如愿以偿。犹其小焉者耳。年假伊邇[^伊邇]。想荣旋[^荣旋]在即。良晤匪遥[^1]。当可共图一番畅叙[^叙]矣。专此奉达。敬候学祺。并颂文明进步。

<p style="float:right"><span style="font-size:small">弟</span>某某手上</p>

<br/>

## 校长辞职

<br/>

某某先生钧鉴。

日前趋诣台端[^2]。適值[^適值]大驾公出。未获面聆教言[^3]。怅甚。敬启者，<span style="font-size:small">某</span>自承乏某校职务以来[^4]。迄今三载。自愧才疏学浅。于事无裨[^无裨]。兼近来体弱多病。精力苦于不济[^不济]。恐难胜此重任。故不得已自行告退。伏乞俯[^fu]如所请。另选贤能以重教育而专责任。临颖曷胜悚惶待命之至[^5]。专肃。敬请勋祺。诸维崇照。

<p style="float:right">某某谨启</p>

<br/>

## 托同学续请病假

<br/>

某某同学兄大鉴。

别来倏逾[^倏逾]三星期矣。迩想文明道德。与时俱[^俱]进。为颂无量。<span style="font-size:small">某</span>为二竖[^6]所苦。告假返里养疴[^养疴]。迄今尚未痊愈。时觉困倦乏[^乏]力。不克到校。未免旷废课程[^课程]。深为焦灼[^焦灼]。因念目下假期已满。拟再绩[^绩]假十天。用特耑函奉懇。祈向&nbsp;&nbsp;校长先生处。转达下忱[^忱]。并懇代为请假是感。诸费清神。容当面谢。专此布懇。顺颂学祺。

<p style="float:right"><span style="font-size:small">弟</span>某某鞠躬</p>

<br/>

## 约友同伴赴校

<br/>

某某大兄毅[^毅]鉴。

连朝风雨。春寒料峭[^7]。每拟出门走访。奈泥泞[^8]路滑。行不得也哥哥[^9]。令人闷损殊甚。未识阁下近时作何消遣[^10]。各学校不久即将开课。<span style="font-size:small">弟</span>今春仍赴省垣[^11]某校肄业。与贵校近在咫尺。倘能结伴偕行[^12]。一路携手谈心。诚为快事。如蒙许可[^13]。请先示以行期。俾[^14]可预备一切也。专此布达。即颂文祺。

<p style="float:right"><span style="font-size:small">弟</span>某某手奏</p>

<br>

## 询问女学校应用何种教科书

<br/>

某某先生阁下。

自违麈教[^15]。弥切葵忱[^16]。比维荣问日昭[^17]。兴居纳福。慰如所颂。启者。<span style="font-size:small">敝处</span>地方僻陋[^18]。风气尚未开通。小学校已成立者。不过五六所。皆粗具形式[^19]而已。若女子学校。则更付诸阙如。近由同志发起[^20]。创办女子初等小学一所。业已组织就绪[^21]。惟此项初等女学程度尚浅。以何种教科书最为适用[^22]。因念阁下热心教育。富[^23]有经验。务望不吝[^24]赐教。俾得遵循[^25]有自。 曷胜感幸之至。专此布达。敬颂撰祺。诸惟惠照不一。

<p style="float:right"><span style="font-size:small">弟</span>某某上言</p>

<br/>

## 报告学校年终考试

<br/>

某某我兄尊右。流光如驶[^26]。转瞬又居残年[^27]。辰维時祉多绥[^28]。欣以为颂。启者。<span style="font-size:small">敝</span>校下学期。业已发表[^29]。<span style="font-size:small">弟</span>各科分数。平均[^30]在八十分以上。幸列于最优等。其中以算学国文两门。成绩稍优[^31]。盖<span style="font-size:small">弟</span>平时所注重者。尤在于斯[^32]。此次幸获[^33]美满之效果。稍慰平时之希望[^34]。想我

兄闻之。当矣代为欣幸耳。知关垂注[^35]。谨以报闻。年假在即[^36]。不日即欲返里。再当面聆[^37]教益。余不琐陈[^38]。专上敬颂文祺。

<p style="float:right"><span style="font-size:small">弟</span>某某谨泐</p>

<br/>

## 同学偶犯校规请免黜退

<br/>

某某校长先生台鉴。

迳启者。近因为同学某君某某。以某事偶犯校规[^39]。恐未免有黜退[^40]之虑。窃[^41]念先生尊重教育。奖惩并施[^42]。用此不屑之教诲[^43]。予[^44]以相当之儆诫。此固正当办法。谁曰不宜[^45]。<span style="font-size:small">某</span>等又何敢以不情[^46]之请。上渎[^47]清德。惟<span style="font-size:small">某</span>等与某君同学。迄今已越两载有余[^48]。知其素性戆[^49]直。有时或未免失于自检。此次违犯规则。事后彼亦深自追悔。引谴未惶[^50]。伏乞先生宽其既往[^51]。曲予矜全[^52]。使某君不致半途[^53]而废。前功尽弃。此则先生成人之美[^54]。为某等所馨香祷祝者耳。专肃。敬颂教安。诸维崇照。

<p style="float:right"><span style="font-size:small">学生</span>某某鞠躬</p>

<br/>

## 聘请会计员

<br/>

某某先生大鉴。

久仰芝晖[^55]。时殷葭溯[^56]。辰维与居曼[^57]福。至以为颂。兹启者。<span style="font-size:small">敝校</span>会计一席[^58]。向[^59]归某君办理。现因病去世[^60]。此席尚付悬如。因悉阁下办事敏捷[^61]。于经济学[^62]又素有经验。用敢奉屈高材。倘蒙不弃[^63]。乞即翩莅止[^64]。是所盼祷。专上。顺颂台安。

<p style="float:right"><span style="font-size:small">弟</span>某某鞠躬</p>

<br/>

## 教员辞聘再致函劝驾

<br/>

某某先生阁下。前陈芜函[^65]。请秉[^66]教鞭。正在跂望[^67]时。忽接诵来翰[^68]。具见虚怀若谷[^69]。谦而弥光[^70]。令人益深钦仰。伏念先生品学兼优[^71]。声华[^72]卓著。夙为学界所推崇。春风化雨[^73]。定能造就人才。还祈俯[^74]如所请。慨然出而担任。不但全体学生。一致表示欢迎。且于<span style="font-size:small">敝校</span>前途。并可增进无穷幸福。用再专函劝驾[^75]。无任翘盼之。至肃此复请撰祺。

<p style="float:right"><span style="font-size:small">弟</span>某某谨上</p>

<br/>

## 荐教员

<br/>

某某先生大鉴。

久违光采。时切心仪[^76]。比维时祉[^77]清嘉。文祺[^78]畅达。式符[^79]颂忱。昨某君来此。述及阁下提倡[^80]教育。筹备经费。拟在某处开办某某学校一所[^81]。欣甚佩甚。惟贵校组织伊始[^82]。各科教员。谅必尚在需[^83]人。兹有<span style="font-size:small">敝友</span>某君某某。前在某某师范毕业。程度颇优[^84]。于国文算术等科。尤为擅[^85]长。尊处如欲聘[^86]用。<span style="font-size:small">弟</span>愿代为绍介。如蒙许可。希即示如[^87]。是所感盼。专布。敬颂大安。

<p style="float:right"><span style="font-size:small">弟</span>某某手启</p>

<br/>

## 托同学返校时购带书籍

<br/>

某某同学兄毅鉴。

别经两旬[^88]。近况谅佳。知我兄假期将满。想不日即当返校[^89]。大驾道经沪江时[^90]。烦向某书局代购数理精蕴一部[^91]。计价若干。恳乞暂为填。俟到校后面奉可也。专此恳托。即颂潭祺。

<p style="float:right"><span style="font-size:small">小弟</span>某某手启</p>

[^伟]:
    伟，高大貌。

[^怀]:
    怀，思念也。

[^旧雨]:
    旧雨，老友之称（杜诗小序注），旧雨来，今雨不来。

[^朵云]:
    朵云，谓书信也，覩见也。

[^启]:
    启，开也，谓开信翻看也。

[^0]:
    学科分数，在八十分以上，为最优等。

[^优]:
    优，美也。

[^醕纯]:
    醕，厚也，纯，正也。

[^增]:
    增，加也。

[^至]:
    至，到也，谓做到真实功夫，而名誉自可归之。

[^伊邇]:
    伊邇，近也。

[^荣旋]:
    称人回里曰荣旋。

[^1]:
    谓会面之期不远也。

[^叙]:
    相会曰叙，（王羲之兰亭序）亦足以畅叙幽情。

[^2]:
    谓走 [??](./assets/unknown1.webp) 处也。

[^適值]:
    適值，正逢也。

[^3]:
    未获，不得也，聆，听闻也。

[^4]:
    乏，缺也，谦言乏人之故，而我充当此职也。

[^无裨]:
    无裨，无益也。

[^不济]:
    不济，不足也。

[^fu]:
    俯，垂下貌。

[^5]:
    笔毫曰颖，临颖，谓临写信时也，悚惶，恐惧不安之貌。

[^倏逾]:
    倏，忽速也，逾，过也。

[^俱]:
    俱，共也。

[^6]:
    谓有病也，（左传）晋侯有疾，梦见二竖子。

[^养疴]:
    返里，回家也，疴，病也。

[^乏]:
    乏，缺也。

[^课程]:
    课程，即所修之功课。

[^焦灼]:
    焦灼，闷烦也。

[^绩]:
    绩，继也。

[^忱]:
    忱，心意也。

[^毅]:
    毅，刚决貌。

[^7]:
    料峭，尖利貌。

[^8]:
    泞，深黏貌。

[^9]:
    此句系鸟语，即鹧鸪之啼声，鸟语中又有脱袴脱袴，姑恶姑恶等类，皆以声像意也。

[^10]:
    消遣，即消空解闷之称。

[^11]:
    省城，曰垣。

[^12]:
    偕行，共走也。（诗经）与子偕行。

[^13]:
    许可，允及也。

[^14]:
    俾，使也。

[^15]:
    违，背隔也。称人之谈论曰麈教，注见前。

[^16]:
    弥切，更深也。心意曰忱，谓心意向慕之切如葵藿之向日也。

[^17]:
    荣问，好声名也。昭，明也。

[^18]:
    僻陋，偏荒之称。

[^19]:
    形式，样子也。

[^20]:
    初倡其事，谓之发起。

[^21]:
    谓事已办成也。

[^22]:
    适用，合用也。

[^23]:
    富，足也。

[^24]:
    不吝，不鄙惜也。

[^25]:
    遵循，依从而行也。

[^26]:
    行船曰驶，谓光阴快速也。

[^27]:
    谓一眨眼之间，年又将近也。

[^28]:
    祉，福也。绥，安也。

[^29]:
    事已揭晓，谓之发表。

[^30]:
    均，匀也。

[^31]:
    功程曰绩，优，美也。

[^32]:
    尤，更也。

[^33]:
    获，得也。

[^34]:
    希望，想望也。

[^35]:
    称人俯念之词。

[^36]:
    即，就近也。

[^37]:
    聆，听也。

[^38]:
    余，多也。谓余多之言，亦不细碎布告也。

[^39]:
    规，法则也。

[^40]:
    黜退，斥而去之也，（孟子）焉往而不三黜。

[^41]:
    窃，私也。窃念，云一己之私意也。

[^42]:
    奖，赏也。惩，罚也。

[^43]:
    （孟子）不屑之教诲者，是亦教诲之而已矣。

[^44]:
    予，用也。许与之意。

[^45]:
    谁，何人也。言何人敢说此事为不当也。

[^46]:
    不情，谓不合情理也。（苏洵辨奸论）凡事之不近人情者。

[^47]:
    渎，烦亵也。

[^48]:
    迄，至也。越，过也。

[^49]:
    （史记）戆哉汲黯也，戆，粗 [??](./assets/unknown2.png) 貌。

[^50]:
    谓彼亦自认过失也。未，不及也。

[^51]:
    既往，谓已过去之事。

[^52]:
    矜全，成全之意。

[^53]:
    半路，半途也。

[^54]:
    （论语）君子成人之美。

[^55]:
    晖，光也。称人之容度曰芝晖。

[^56]:
    葭溯，思怀之词。（诗经）蒹葭苍苍，（又）溯洄从之。

[^57]:
    曼，长也。

[^58]:
    管理财款事务，谓之会计，即帐房之称。

[^59]:
    向，从前之谓。

[^60]:
    人死曰去世。

[^61]:
    敏捷，灵快也。

[^62]:
    经济学，谓理财之事。

[^63]:
    弃，舍也。（诗经）不我遐弃。

[^64]:
    请人到来也。

[^65]:
    芜函，自谦为荒芜之书信。

[^66]:
    秉，持也。请人作教员之词。

[^67]:
    跂望，谓翘足而待也。

[^68]:
    诵，读也。来翰，谓来信也。

[^69]:
    谓谦虚之心，如空谷之能容也。

[^70]:
    （易经）谦尊而光。

[^71]:
    兼优，并美也。

[^72]:
    声华，声容也。

[^73]:
    皆称教化之善也。（孟子）如时雨化之者。

[^74]:
    俯，垂下貌。

[^75]:
    谓再备此信劝其动身到来也。

[^76]:
    仪，景仰之意。

[^77]:
    祉，福也。

[^78]:
    祺，安也。

[^79]:
    符，合也，忱，心意也。

[^80]:
    提倡，即兴办之谓。

[^81]:
    一所，一处也。

[^82]:
    谓其筹办方初也。

[^83]:
    需，待用也。

[^84]:
    优，美也。

[^85]:
    擅，专也。

[^86]:
    聘，请也。

[^87]:
    希，望也。望其来信示知也。

[^88]:
    两旬，二十天也。

[^89]:
    返，回也。

[^90]:
    道经，犹云路过也。沪江，即上海。

[^91]:
    购，买也。数理精蕴，系算学书名。
